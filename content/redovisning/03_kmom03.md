---
---
Redovisning kmom03
=========================

__Har du tidigare erfarenheter av att skriva kod som testar annan kod?__

Jag har tidigare erfarenheter av enhetstester från OOPython kursen. Enhetstesterna i PHP verkar fungera på ungefär samma sätt som i Python men något som är nytt är de analytiska verktygen som bland annat visar kodtäckning.

__Hur ser du på begreppen enhetstestning och “att skriva testbar kod”?__

Jag tycker att enhetstestning är en av de tråkigare delarna av programmering men samtidigt inser jag att det är oerhört viktigt att behärska och kan spara en mycket tid och frustration i det långa loppet.

__Förklara kort begreppen white/grey/black box testing samt positiva och negativa tester, med dina egna ord.__

White box testing kallas det när testaren känner till hur applikationen är uppbyggd och dess underliggande kod.

Black box testing kallas det när testaren inte känner till hur applikationen är uppbyggd eller dess underliggande kod.

Grey box testing är ett sorts mellanting där testaren har en begränsad kunskap om applikationen som ska testas.

Positiva tester används för att påvisa att applikationen fungerar som förväntat.

Negativa tester används för att påvisa att applikationen hanterar felfall på ett korrekt sätt.

__Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?__

Jag började med att identifiera spelets olika komponenter dvs tärningar, spelare och själva spelet. Därefter skapade jag en klass för varje komponent och fyllde dem med metoder och information som var relevanta för komponenten.

Kort sagt behöver en tärning ha ett antal sidor samt en metod för att simulera ett kasst där metoden returnerar ett slumpmässigt nummer. Spelaren behöver ett namn, poäng per runda, totalpoäng samt metoder för att hämta och sätta dessa värden. Själva spelet behöver veta hur många spelare som deltar, hur många tärningar som används, vems tur det är, vilken runda det är, om spelet är över, metoder för att kasta alla tärningar och tilldela poäng osv.

Jag valde att göra samtliga klass attribut privata och använder mig av getter och setters för manipulera dess data. Jag valde att göra på det här sättet då jag läste i en stack overflow tråd att det underlättar med felsökning då man vet att felet finns i själva klassen då ingenting utanför kan manipulera dess attribut.

Slutligen valde jag att spara spel instansen i sessionen och använde sedan dess metoder för att generera information för vyn.

__Hur väl lyckades du testa tärningsspelet 100?__

Överlag är jag nöjd med testerna för tärningsspelet, jag lyckades testa de viktigaste metoderna och attributen för samtliga klasser. Den klass som har störst förbättringspotential utifrån ett testnings perspektiv är Game klassen då den innehåller en del metoder som är jobbiga att testa då de kräver mycket speldata.

__Vilken är din TIL för detta kmom?__

Jag har fått en bättre förståelse av enhetstesternas betydelse samt att det finns något som heter test driven design där man utgår från tester när man skriver sina program.


