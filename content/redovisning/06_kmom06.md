---
---
Redovisning kmom06
=========================

__Hur gick det att jobba med klassen för filtrering och formatting av texten?__

Det gick bra, mycket av arbetet var redan gjort så det blev mest att flytta kod från de färdiga funktionerna över till klassen. Det var intressant att se hur regular expressions kan användas för att lösa dessa typer av problem.

__Berätta om din klasstruktur och kodstruktur för din lösning av webbsidor med innehåll i databasen__

Strukturen på min lösning är väldigt simpel, jag skapade tre olika klasser ContentController, ContentManager samt TextFilter.

ContentController klassen är kärnan i applikationen, den sköter routing, user input, views samt använder sig av klasserna ContentManager och TextFilter för att generera data till viewsen.

ContentManager klassen hanterar allt som har med databasen att göra dvs create, read, update, delete.

TextFilter klassen sköter allt som har med text filtreringen att göra.

__Hur känner du rent allmänt för den koden du skrivit i din me/redovisa, vad är bra och mindre bra?__

Jag känner att koden blir bättre och bättre för varje kursmoment, allt eftersom jag lär mig mer om ramverket och hur man kan dra nytta av dess funktionalitet. Det som jag tycker är bra med koden, förutom att den fungerar, är att jag lyckats hålla en ganska god struktur på koden vilket gör det enkelt att arbeta med den. Vidare tycker jag att jag lyckats sköta felhanteringen på ett ganska bra sätt, exempelvis om man skapar en post med en slug som redan finns så konkateneras automatiskt postens id till slugen för att göra den unik. Här försökte jag efterlikna wordpress hantering av problemet och jag tyckte att det blev ganska bra. Det som är mindre bra med koden är att jag har en tendens att lägga in för mycket kod i min kontroller, här finns det troligen stora möjligheter för refactoring.

__Ser du potential till refactoring av din kod och/eller behov av stöd från ramverket?__

Det finns absolut potential till refactoring av koden. Speciellt i Controllern där jag till och med fått valideringsfel för att jag haft för många publika metoder, validatorn verkar ha sin gräns på 10 metoder medan jag var uppe i 11. Problemet jag haft med att dela upp koden i flera controllers har varit att jag inte lyckats mounta dem på samma route. Exempelvis har jag försökt skapa en controller för htdocs/content/ och sedan en annan controller för htdocs/content/blog men det har jag inte fått att fungera.

__Vilken är din TIL för detta kmom?__

Mitt TIL är hur man kan använda sig av olika textfilter när man visar upp innehåll på en webbsida.
