---
---
Redovisning kmom01
=========================

__Har du tidigare kunskaper (eller förutfattade meningar) i objektorienterad programmering i PHP eller något annat språk?__

Grunderna till objektorienterad programmering lärde jag mig under kursen oopython. Då jag har så pass lite erfarenhet av konceptet har jag inte riktigt hunnit bilda mig en större uppfattning om vad jag tycker om konceptet än så länge. Det jag tycker har varit positivt med objektorienterad programmering är att det varit hjälpsamt med att förbättra kodstrukturen i mina program.

__Hur gick det att komma in i PHP och programmering med objekt och klasser?__

Det var inga problem att komma igång med objektorienterad programmering i php då konceptet fortfarande var färskt i minnet sedan oopython kursen. Syntaxen är lite annorlunda i PHP där man t.ex använder _construct, $this, public, private istället för _init_, self, var, _var men om man bortser från skillnaderna i syntaxen så verkar det fungera på precis samma sätt.

__Hur det gick det att utföra uppgiften “Gissa numret”?__

Det gick bra att utföra uppgiften. Det var inte speciellt mycket av uppgiften man var tvungen att tänka ut själv, då vi fick ett kodskelett med kommentarer som man helt enkelt bara kunde fylla i med kod. Det som var lite knepigt med uppgiften var främst att komma igång med att använda sessioner igen, då det var ett tag sen sist.

__Vilken taktik valde du för att lagra spelet i sessionen?__

Jag valde att skapa en sessionsvariabel “game” där jag lagrade en instans av Guess klassen. Jag valde denna vägen då det kändes väldigt smidigt att endast lagra ett objekt i sessionen och sedan använda dess metoder för att plocka fram den data man behöver. Om man sedan vill starta om spelet så är det även väldigt enkelt att bara skriva över sessions variabeln med ett nytt objekt.

__Gick det bra att komma igång med Git och GitHub, du gjorde ungefär samma i design-kursen?__

Det var inga problem att komma igång med Git och GitHub. Det blev mest bara repetition av det vi redan lärt oss i den tidigare design-kursen. Det hade dock varit intressant om vi fick lära oss lite mer om branches, vad de är för något, hur man använder dem och vad man använder dem till. Hittills verkar det som att vi bara arbetar med en master branch.

__Har du några inledande reflektioner kring me-sidan och dess struktur, känner du igen dig från design-kursen?__

I den tidigare design kursen så fick vi lära oss mycket om den visuella delen av ramverket, hur man arbetar med less och lägger till innehåll med hjälp av block och markdown. Det ska nu bli intressant att lära sig lite mer om den tekniska delen av ramverket och hur saker och ting fungerar bakom kulisserna.

__Vilken är din TIL för detta kmom?__

Min TIL för detta kmom är att klasser verkar fungera på precis samma sätt mellan olika programmeringsspråk med i princip bara syntax som skillnad. Exempelvis verkar det här med $this och konstruktorn vara universala koncept.

