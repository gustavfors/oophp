---
---
Redovisning kmom05
=========================

__Några reflektioner kring koden i övningen för PHP PDO och MySQL?__

Något jag upplevt som lite negativt under min tid här på BTH är att vi i princip endast arbetat med ramverk (Anax, Flask, Mithril, Express). Därför tyckte jag att det var väldigt intressant att se hur en lite mindre applikation som man faktiskt kan bygga själv kan se ut. Jag lärde mig en hel del om hur man kan strukturera ett projekt och hur en databas modell kan se ut.

__Hur gick det att överföra koden in i ramverket, stötte du på några utmaningar eller svårigheter?__

Det gick bra att föra över koden till ramverket. Jag följde samma tillvägagångssätt som i förra kursmomentet och skapade en kontroller där jag implementerade den mesta av funktionaliteten. Det krångligaste med att flytta över koden till ramverket var att konfigurera databasen, det var många nya inställningar som man fick läsa på om.

__Hur gick det att använda databasmodulen anax/database, några funderingar kring denna typen av moduler?__

Det gick bra att använda modulen, jag upplevde dokumentationen som väldigt tydlig med bra exempel och jag stötte aldrig på några problem med modulen. Det jag funderar lite över är om man aldrig måste stänga ner anslutningarna som man öppnar?

__Berätta om din slutprodukt för filmdatabasen, gjorde du endast basfunktionaliteten eller lade du till extra features och hur tänkte du till kring användarvänligheten och din kodstruktur?__

Jag valde att endast implementera bas funktionaliteten för uppgiften då jag hamnat lite efter och försöker arbeta ikapp mig. Användargränssnittet är väldigt simpelt med tydligt presenterade alternativ som användaren kan välja mellan. Angående kod strukturen så valde jag att samla den mesta av koden i kontrollen då det kändes lättast med tanke på hur litet projektet var. Mot slutet av uppgiften märkte jag dock att det började bli en del repetition med att öppna databas anslutnignar och exekvera sql kommandon. Här hade jag nog kunnat göra en wrapper och därmed minskat lite på kodmängen. Men eftersom det var så väldigt lite kod tänkte jag att jag sparar det till nästa kursmoment istället.

__Vilken är din TIL för detta kmom?__

Mitt TIL är hur man kan konfigurera databasen för att båda fungera lokalt men även på en riktig server utan att hela tiden behöva ändra i koden.
