---
---
Redovisning kmom02
=========================

__Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet make doc?__

Jag upplever det som att UML och phpDocumentor har olika användningsområden. Jag tänker att man främst använder UML i början av ett projekt för att skapa en överblick av relationer och funktionalitet medan phpDocumentor känns mer som något man använder i slutet av ett projekt för att dokumentera/skapa en manual för projektet.

Personligen gillar jag faktiskt inte alls konceptet med make doc. Kommentarerna man blir tvungen att skriva i koden känns onödigt stora och gör det jobbigt att arbeta med koden. Jag tycker att det är lättare att läsa kod som har få kommentarer men istället väldigt tydliga och beskrivande variabel/klass/funktionsnamn.

__Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?__

Eftersom att strukturen och komponenterna i Anax påminner väldigt mycket om Express.js så gick det faktiskt hyfsat smärtfritt att implementera spelet på me-sidan. Exempelvis så kändes Anax routern nästan identisk till Express routern, vilket underlättade väldigt mycket då man kunde lösa views/get/post precis på samma sätt som vi tidigare lärt oss i Express.

Angående själva spelet så tror jag inte att jag behövde ändra någonting alls för att få det att fungera på me-sidan. Allt jag behövde göra var att skapa en ny route för varje sida som jag implementerat i kmom01 dvs index och process. Sedan kunde jag helt enkelt bara flytta över koden från respektive sida i kmom01 till dess nya route på me-sidan.

__Hur känns det att skriva kod utanför och inuti ramverket, ser du fördelar och nackdelar med de olika sätten?__

Jag upplever det som mycket mer komplicerat att koda i ramverket än utanför. Främst är det nog det här med routern jag inte riktigt ännu har förstått poängen med att använda. Om jag exempelvis vill skapa en about sida så hade jag traditionellt bara kunnat skapa en about.php fil som hade kunnat fungera som en controller där jag laddar in min config, model och view. Med en router verkar det som att man får i princip samma resultat fast en massa extra kod. De fördelar jag ser med routern är att urln blir snyggare och man behöver inte inkludera config.php på varje sida då allt körs genom index.php. Jag tänker dock att det måste finnas fler fördelar än det här för att det ska vara värt att använda sig av en router?

__Vilken är din TIL för detta kmom?__

Mitt TIL för detta kmom är hur man kan använda namespaces för att undvika kollisioner om t.ex två klasser delar samma namn. Precis som det står i guiden så känns detta väldigt användbart om t.ex man vill använda sig av andras paket när man utvecklar sitt program.
