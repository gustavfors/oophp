---
---
Redovisning kmom04
=========================

__Vilka är dina tankar och funderingar kring trait och interface?__

Trait och interface var något helt nytt för mig. Koncepten i sig var inte speciellt svåra att förstå och implementera. Det som jag inte riktigt förstår är dock när det faktiskt skulle vara användbart att använda sig av interfaces?

__Är du sedan tidigare bekant med begreppet kontroller eller är det nytt och oavsett vad, hur känner du inför begreppet?__

Jag har hört talas om kontrollers sedan tidigare i och med att det är en del av konceptet Model View Controller vilket är något som dyker upp relativt ofta när man följer olika tutorials. Jag är i nuläget lite osäker på vad exakt som är skillnaden mellan en kontroller och en router och varför det är bättre att lägga koden i en kontroller istället för direkt i routern.

__Hur gick det att skapa intelligensen och taktiken till tärningsspelet, hur gjorde du?__

Det gick bra, jag valde att inte försöka mig på att skapa någon typ avancerad intelligens för datorn utan nöjde mig helt enkelt med att datorn försöker uppnå ett visst antal poäng innan den sparar.

__Några reflektioner från att integrera hårdare in i ramverkets klasser och struktur?__

Jag har börjat få en bättre förståelse för hur ramverket faktiskt fungerar och hur dess olika delar samspelar med varandra. Sen har jag börjat fundera på om ramverket följer MVC principen då vi arbetar med models, views och nu även controllers.

__Berätta hur väl du lyckades med make test inuti ramverket och hur väl du lyckades att testa din kod med enhetstester (med eller utan kontrollerklassen) och vilken kodtäckning du fick.__

Överlag gick det bra att testa koden, det var inte speciellt mycket som jag hade ändrat sedan förra kursmomentet utan fokus hamnade på att testa de nya komponenterna dvs kontrollern, interfacet och traiten. Det var lite klurigt att testa kontrollern och det tog ett tag innan jag lyckades lista ut  hur jag skulle konfigurera klassen för att göra den testbar. I slutändan lyckades jag uppnå 99% kodtäckning vilket jag känner mig nöjd med då jag då jag lyckats testa de viktigaste delarna.

__Vilken är din TIL för detta kmom?__

Mitt TIL för detta kmom är hur man arbetar med traits i PHP för att komma runt problem med single inheritance samt minska kod duplikation.
